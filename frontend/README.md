
FundingCampaign DApp je praktičan projekat čiji je glavni cilj demonstrirati kako se decentralizirane aplikacije razvijaju od samog koda pametnog ugovora do interaktivnog web-sučelja. U srcu sustava nalazi se Solidity ugovor koji omogućuje kreiranje crowdfunding kampanja, prikupljanje sredstava putem „pledga“, isplatu vlasniku kampanje nakon uspješnog prikupljanja ciljanog iznosa te refundaciju donatorima kada cilj nije ostvaren. Hardhat alat korišten je za lokalno testiranje, kompilaciju i deploy ugovora, čime se dobiva potpuno kontrolirano razvojno okruženje.

Na frontendu, izgrađenom s Vue 3 i Vite, koristi se biblioteka Ethers.js za komunikaciju s blockchainom i MetaMask walletom. Korisnik može jednostavno spojiti svoj Ethereum račun, pregledavati aktivne kampanje i sudjelovati u njima. Svaka interakcija (kreiranje, uplata, isplata ili refundacija) očituje se kroz ažurirani prikaz liste kampanja i ispisivanje relevantnih poruka o uspjehu ili pogrešci transakcije.
